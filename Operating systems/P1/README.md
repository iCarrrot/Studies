# SO-P1
Pracownia z systemów operacyjnych

Zespół: Anna Biadasiewicz, Michał Martusewicz


## Problem ucztujących filozofów

### Podstawowy problem
Pięciu filozofów siedzi przy stole i wykonuje jedną z dwóch czynności - je albo rozmyśla. Stół jest okrągły, przed każdym z filozofów postawiono miseczkę z ryżem. Między każdą parą filozofów leży pałeczka do ryżu. Do jedzenia każdy filozof potrzebuje dwóch pałeczek. Oczywiście, może korzystać tylko z pałeczek znajdujących się tuż obok niego. Gdy filozof przestaje rozmyślać, sięga kolejno po jedną i drugą pałeczkę, pod warunkiem, że jest to możliwe.

Brak pałeczek jest analogią do braku dostępu do plików.

#### Potencjalne problemy
Filozofowie nie rozmawiają ze sobą, co stwarza zagrożenie impasu (gdy każdy z filozofów trzyma jeden widelec) lub zagłodzenia (gdy jeden z filozofów w ogóle nie otrzymuje dostępu do pałeczek).

#### Rozszerzenie problemu
Rozważamy problem dla dowolnej ustalonej liczby filozofów i dowolnej ustalonej liczby pałeczek.

### Możliwe rozwiązanie (wg Chandy/Misra)
Filozofowie są ponumerowani od 1 do ustalonego n. Pałeczki mogą być *czyste* lub *brudne*.
  1. Dla każdej pary ubiegającej się o dostęp do zasobów, tworzymy brudną pałeczkę i przekazujemy ją filozofowi o niższym numerze.
  2. Kiedy filozof chce zjeść, próbuje uzyskać pałeczki od sąsiadów. Jeśli jest to niemożliwe, wysyła żądanie, aby je otrzymać.
  3. Jeśli filozof otzymuje żądnie o pałeczkę, ma dwie możliwości:
    * zatrzymać ją, jeśli jest czysta
    * przekazać sąsiadowi, jeśli jest brudna. Przed przekazaniem pałeczki musi ją wyczyścić.
  4. Gdy filozof kończy jeść, pałeczki stają się brudne.

### Praktyczne uzasadnienie realizowanego problemu
Zauważmy, że problem ten jest analogią do braku dostępu do współdzielonych zasobów w rzeczywistym programowaniu komputerów, w sytuacji zwanej współbieżnością.

Zbliżone problemy możemy uzyskać przy rezerwacji książek w systemie biblitecznym lub biletów do kina. Wystarczy, aby rezerwacja wymagała dostępu do dwóch zestawów danych, do których dostęp może mieć tylko jeden terminal rezerwacji na raz, np. kolejka zamówień książki czy lista miejsc wolnych i zarezerwowanych w sali oraz lista kolejnych rezerwacji w danym dniu.

*Na podstawie: https://en.wikipedia.org/wiki/Dining_philosophers_problem*
